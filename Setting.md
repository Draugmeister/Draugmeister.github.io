# Året er 1040 e.kr.

Det er ti år sidan slaget på stiklestad, Noreg er vorte eit kristent land og høvdingane mister makta til kongen og kyrkja.

**Noreg er kristent**  
Noreg er offisielt eit kristent land, og dei aller fyrste kyrkjene er bygde, men Noreg har endå ingen eigne bispedømer, og mykje av kyrkjemakta ligg under kongen. Framleis er det dei som trur på dei heidenske gudane, og tilbèr dei i løynd.

**Høvdingane mister makta**  
I vikingtida hadde høvdingane både verdsleg og religiøs makt. Dei hadde den høgste statusen i samfunnet, og hadde stor rikdom, sosial respekt og politisk makt. Med kyrkja sitt inntog har høvdingane mista den verdslege makta til kongen og den religiøse til kyrkja.

**Kven skal vera konge?**  
Kongen har teke over makta, men ikkje alle er einige om kven som skal vera konge. I dei 27 åra mellom 1020 og 1047 har Noreg fire ulike kongar. Det er ei turbulent tid.

## Krigarkultur

Alle som vert drepne i kamp dreg til Valhall. Det er betre å døy ung på ein ærefull måte, enn å bli gamal å hamna i Hel.
 
**Alle hadde våpen**  
Vikingane syntest at krigarar var veldig flotte og alle menn ville gjerne sjå ut som ein. Dess finare våpen, dess betre var det, syntest dei.

**Sverd var finast**  
Dei viktigaste våpena som alle vaksne menn skulle ha var spyd, skjold og sverd eller øks. Sverd var dyrare enn øks. Dei rikaste hadde nokre ekstra ting slik som ringbrynje og hjelm, og alt utstyret var ekstra fint pynta. Vikingsverda er breie og korte, medan nyare sverd er lengre og spissare.

**Dei fattige**  
Dei fattigaste hadde økser, knivar og stokkar, og dei kunne kaste stein.

